Riassunto di un po' di slide:
All’atto dell’invocazione di una funzione:
– si crea una istanza del servitore( record di attivazione)
– si alloca la memoria per i parametri e le eventuali variabili locali
– si trasferiscono i parametri al servitore
– si trasferisce il controllo al servitore
– si esegue il codice della funzione

Al momento dell’invocazione di una funzione, viene creata una struttura dati che contiene i binding dei parametri e degli identificatori definiti localmente 
alla funzione detta record di attivazione.

RECORD DI ATTIVAZIONE
È il “mondo della funzione”, contiene tutto ciò che ne caratterizza l’esistenza:
    – i parametri ricevuti
    – le variabili locali
    – l’indirizzo di ritorno (Return Address RA) che indica il punto a cui tornare (nel codice del cliente) al termine della funzione, per permettere al cliente
      di proseguire una volta che la funzione termina. 
    – un collegamento al record di attivazione del cliente (Dynamic Link DL)

Il record d'attivazione nasce e muore con la chiamata di funzione: 
    - è creato al momento della invocazione di una funzione
    - permane per tutto il tempo in cui la funzione è in esecuzione
    - è distrutto (deallocato) al termine dell’esecuzione della funzione stessa
Ad ogni chiamata di funzione viene creato un nuovo record, specifico per quella chiamata di quella funzione
La dimensione del record di attivazione:
    - varia da una funzione all’altra
    - per una data funzione, è fissa e calcolabile a priori

Funzioni che chiamano altre funzioni danno luogo a una sequenza di record di attivazione, allocati secondo l’ordine delle chiamate, deallocati in ordine inverso.
La sequenza dei link dinamici costituisce la cosiddetta catena dinamica, che rappresenta la storia delle attivazioni (“chi ha chiamato chi”).

Per catturare la semantica delle chiamate annidate, l’area di memoria in cui vengono allocati i record di attivazione deve essere gestita come una PILA/STACK
(Una struttura dati gestita con politica LIFO)